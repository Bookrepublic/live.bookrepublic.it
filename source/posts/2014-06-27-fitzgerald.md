---
title: 'Un libro sulle flapper, scritto per i filosofi'
date: 2014-06-27
tags: 'Grande romanzo americano'
author: 'Daria Bernardoni'
excerpt: "Non sono mai riuscito a perdonare ai ricchi il fatto d’essere ricchi, rabbuiando così la mia vita e tutte le mie opere. (Frances Scott Fitzgerald)"
page_cover_image: '/images/post/fitzgerlad.jpg'
---
> Una persona sentimentale pensa che le cose dureranno, una persona romantica spera disperatamente che non durino.

Così Amory Blaine, protagonista di <em>Di qua dal paradiso</em>, il romanzo d’esordio del ventitreenne Francis Scott Fitzgerald. Lo stesso anno dell'uscita del libro, solo pochi giorni dopo, Scott sposò Zelda Sayre nella cattedrale di St. Patrick di New York, il 26 marzo 1920. 
Lo strillo della campagna di lancio del libro era:

> Un libro sulle flapper, scritto per i filosofi.

Minigonne, insomma, ma osservate dagli intellettuali. Il libro fu un grande successo di pubblico, ma, curiosità, era pieno di refusi: «Dei romanzi di merito, il più scorretto mai pubblicato», secondo Edmund Wilson.

<div class="article__ebook_box">
  <div class="article__ebook_box__book">
    <a href="http://www.bookrepublic.it/books/authors/Francis%20Scott%20Fitzgerald/">
      <img src="/images/book/9788875214173.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/books/authors/Francis%20Scott%20Fitzgerald/">
      <h2>Di qua dal paradiso</h2>
    </a>
    <p>di Francis Scott Fitzgerald</p>
    <p>in sconto a soli 4.99&euro;</p>
  </div>
</div>

Due anni dopo, alla seconda opera di Fitzgerald spetta una promozione altrettanto curiosa. È Zelda la prima a recensire il libro, affermando:

> Il giallo acceso della copertina sta benissimo con un abito blu o hènna, il formato lo rende invece adatto alla lettura nella lobby di un hotel, in attesa dell’appuntamento per il pranzo.

Nessun blurb avrebbe potuto esprimere meglio lo spirito di <em>Belli e Dannati</em>: frivolezza e “abuso” della cultura sono le caratteristiche che più chiaramente emergono della coppia Anthony Patch e Gloria Gilbert, protagonisti del romanzo, così come della coppia Scott e Zelda, a quel punto già un mito dell'America anni Venti. 

<div class="article__ebook_box">
  <div class="article__ebook_box__book">
    <a href="http://www.bookrepublic.it/books/authors/Francis%20Scott%20Fitzgerald/">
      <img src="/images/book/9788875213176.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/books/authors/Francis%20Scott%20Fitzgerald/">
      <h2>Belli e dannati</h2>
    </a>
    <p>di Francis Scott Fitzgerald</p>
    <p>in sconto a soli 4.99&euro;</p>
  </div>
</div>

Ma non si può certo dire che il mix di ricchezza e ribellione che rende ruggenti gli anni Venti fosse un mondo in cui Scott si riconoscesse appieno:

> È quello che sono sempre stato: un ragazzo povero in una città ricca, un ragazzo povero in una scuola per ricchi, un giovanotto povero in un club di studenti ricchi, a Princeton. Non sono mai riuscito a perdonare ai ricchi il fatto d’essere ricchi, rabbuiando così la mia vita e tutte le mie opere.

<div class="article_full_width">
  <img src="/images/post/fitzgerlad.jpg">
</div>

Questo genere di sentimento, già latente nelle opere precedenti, diviene pienamente consapevole in quello che è da tutti riconosciuto come il capolavoro assoluto di Fitzgerald: <em>Il grande Gatsby</em>. Con il giudizio di T.S. Eliot («Mi pare rappresenti il primo passo avanti per la narrativa americana dai tempi di Henry James») inizia a delinearsi uno scenario in cui al libro spetta un posto d'onore nella lista dei grandi romanzi americani. Ma quando Fitzgerald morì, nel 1940, Gatsby aveva venduto poco più di 25.000 copie: «non seppe mai dell’impatto decisivo che Gatsby avrebbe avuto su Raymond Chandler, Jack Kerouac, Joan Didion, Murakami Haruki e su tanti altri anonimi lettori», come ci ricorda Sara Antonelli, autrice della Prefazione al libro.

<div class="article__ebook_box">
  <div class="article__ebook_box__book">
    <a href="http://www.bookrepublic.it/books/authors/Francis%20Scott%20Fitzgerald/">
      <img src="/images/book/9788875213220.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/books/authors/Francis%20Scott%20Fitzgerald/">
      <h2>Il grande Gatsby</h2>
    </a>
    <p>di Francis Scott Fitzgerald</p>
    <p>in sconto a soli 3.99&euro;</p>
  </div>
</div>

L'opera di Fitzgerald ha visto nuova luce nella sua versione italiana grazie a minimum fax, che ne ha affidato la traduzione a un gruppo di scrittori d'eccezione: <em>Di qua dal paradiso</em> è stato tradotto da Veronica Raimo, <em>Belli e dannati</em> da Francesco Pacifico, <em>Il grande Gatbsy</em> da Tommaso Pincio. Non solo, i libri (e ovviamente gli ebook) in questa edizione contengono apparati di qualità curati con attenzione da firme autorevoli, che approfondiscono molti dei temi e degli aneddoti di cui ha trattato questo post. 

Se sei anche tu del #TeamFitzgerald, vota!

<iframe seamless="seamless" style="border: none; overflow: hidden;" height="450" width="100%" scrolling="no" src="http://assets-polarb-com.a.ssl.fastly.net/api/v4/publishers/filodaria/embedded_polls/iframe?poll_id=185463"></iframe>

Dedicheremo una serata agli autori più votati il 3 luglio da Open a Milano. Vieni anche tu, <a href="http://live.bookrepublic.it">acquista il biglietto!</a>
