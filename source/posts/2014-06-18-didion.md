---
title: 'Joan Didion: e se il grande romanzo americano non fosse un romanzo?'
date: 2014-06-18
tags: 'Grande romanzo americano'
author: 'Daria Bernardoni'
excerpt: 'Le notti azzurre sono l’opposto della morte del fulgore, ma ne sono anche l’annuncio. (Joan Didion)'
page_cover_image: '/images/post/didion.jpg'
published: false
---
La biografia umana di Joan Didion si intreccia profondamente alla sua biografia letteraria nell'episodio da cui sgorga il memoir <em>L’anno del pensiero magico</em>: nel dicembre 2003 una gravissima infezione polmonare affligge sua figlia Quintana e un fatale attacco cardiaco uccide suo marito John Gregory Dunne.

Il libro, che esce due anni dopo la tragedia, vince il National Book Award per la non fiction. 
Al successivo lutto per la figlia seguirà <em>Blue Nights</em>, uno scorcio paesaggistico sulla vita emotiva dell'autrice.

<div class="article__ebook_box">
  <div class="article__ebook_box__book">
    <a href="http://www.bookrepublic.it/book/9788865762073-blue-nights/">
      <img src="/images/book/9788865762073.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/book/9788865762073-blue-nights/">
      <h2>Blue Nights</h2>
    </a>
    <p>di Joan Didion</p>
    <p>in sconto a 7.99&euro;</p>
  </div>
</div>

La non fiction della Didion raggiunge picchi di altissimo valore letterario, grazie a una scrittura ricca di sfumature e lirismo, ma al contempo vivida, precisa. 

Joan Didion era già Joan Didion molto tempo prima che i lutti e le tragedie segnassero la sua vita di donna e di scrittrice, tanto che Michiko Kakutani, premio Pulitzer del New York Times, la definì «la scrittrice in lingua inglese dalla prosa più bella».
A soli 21 anni aveva già vinto il Prix de Paris e il suo articolo On Self-Respect per la rivista Vogue del 1961 è ancora oggi tra i più citati esempi di <em>new journalism</em>, quello stile giornalistico sviluppatosi negli anni '60-'70 che fa del reportage una vera e propria forma letteraria, in parallelo al <em>non fiction novel</em> di Truman Capote. La convinzione che muove il movimento, se così possiamo definirlo (con la Didion, Tom Wolfe, Norman Mailer e altri), è quella che soltanto il sottile equilibrio tra testimonianza e invenzione può davvero restituire la complessità della realtà.

<div class="article_full_width">
  <img src="/images/post/didion.jpg">
</div>

In tutta la sua produzione narrativa, giornalistica, cinematografica (con il marito Dunne è autrice di sceneggiature) la Didion ha fatto i conti con il sogno americano infranto. Il fallimento della morale individuale e collettiva che quel sogno veicolava mette a dura prova le sue protagoniste, figure femminili superstiti come si troverà ad essere lei stessa. 
La rappresentazione letteraria delle frontiere americane -  geografiche, sociali e culturali - è un'altra costante della sua opera, insieme agli spietati ritratti delle contraddizioni insite tanto nella west quanto della east coast, da Hollywood a New York. Se fosse proprio lei, quindi, l'autrice del grande romanzo americano?

In Italia purtroppo le sue opere faticano a trovare la giusta collocazione, per esempio non ci sono in libreria traduzioni del suo primo romanzo, <em>Run River</em>, né dell’ultimo, <em>The Last Thing He Wantes</em>. Ma possiamo leggere (anche in ebook) <em>Prendila così</em> e <em>Blue Nights</em> grazie a Il Saggiatore e recentemente anche <em>Diglielo da parte mia</em>, pubblicato nella collana Intramontabili delle Edizioni e/o. 

<div class="article__ebook_box">
  <div class="article__ebook_box__book">
    <a href="http://www.bookrepublic.it/book/9788866324331-diglielo-da-parte-mia/">
      <img src="/images/book/9788866324331.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/book/9788866324331-diglielo-da-parte-mia/">
      <h2>Ricordando l'Apocalisse</h2>
    </a>
    <p>di Kurt Vonnegut</p>
    <p>in sconto a 5.99&euro;</p>
  </div>
</div>

La Didion ha una scrittura che non fa prigionieri: o la ami o la odi. Se la ami, votala!

<iframe seamless="seamless" style="border: none; overflow: hidden;" height="450" width="100%" scrolling="no" src="http://assets-polarb-com.a.ssl.fastly.net/api/v4/publishers/filodaria/embedded_polls/iframe?poll_id=185460"></iframe>

Faremo un brindisi all'autore pià premiato il 3 luglio da Open a Milano. Vieni anche tu!

