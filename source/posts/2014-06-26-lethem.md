---
title: 'New York? Amore e odio, andate e ritorni'
date: 2014-06-26
tags: 'Grande romanzo americano'
author: 'Viola Marconi'
excerpt: "Raccontatela camminando, la vostra storia. (Jonathan Lethem)"
page_cover_image: '/images/post/lethem.jpg'
---
Jonathan Lethem nasce a New York nella metà degli Anni Sessanta e trascorre la sua infanzia e la sua adolescenza a Brooklyn. In quegli anni il quartiere è un crocevia di culture e sottoculture: non solo dal punto di vista etnico ma anche per quel che riguarda la nascita e il consolidamento di correnti musicali e artistiche che hanno contraddistinto un decennio. Un quartiere affascinante e stimolante, ma difficile e Lethem non si tira indietro quando si tratta di raccontare il degrado e le contraddizioni del convivere di bianchi e neri, protestanti ed ebrei, spacciatori e (aspiranti) <em>wasp</em>. 

A tutti gli effetti è un candidato ideale per “Il Grande Romanzo Americano” perché ha saputo raccontare con una scrittura satura e pulsante un tratto, quello più urbano e più umano della Grande Mela, con il suo degrado, i suoi colori, gli odori dello <em>street food</em> che a volte, leggendo, sembrano emanare dalle pagine. 

L’opera che ha fatto conoscere Lethem al grande pubblico e che l’ha consacrato nell’Olimpo dei grandi romanzieri <em>made in USA</em> è “Brooklyn senza madre” (1999), un romanzo <em>hard-boiled</em> in cui la fatica di un lavoro accuratissimo sull’uso della lingua (il protagonista del libro è affetto dalla Sindrome di Tourette) non traspare mai al lettore e permette che la storia fluisca in un inarrestabile vortice di slang e <em>nonsense</em>. Tuttavia è “La fortezza della solitudine” (2003) il libro che meglio descrive il vissuto personale di Lethem e che, in qualche modo, ne sottolinea uno dei tratti più peculiari, ovvero quello di essere uno scrittore “migrante”. 

Anche se New York è molto spesso presente nelle sue opere, Lethem ha lasciato la città all’età di vent’anni, non ci è ancora tornato a vivere stabilmente e da allora ha vissuto quasi sempre in giro per gli Stati Uniti e per il mondo. Questo <em>randagismo</em>, questo bisogno fondamentale di distanza (anche fisica) da un quartiere di cui sembra conoscere ogni singolo mattone, piuttosto che un semplice caso dettato dalle opportunità della vita, diventa uno schema fisso senza attuare il quale sarebbe impossibile scrivere: 

> Se me lo avessero detto non avrei mai creduto che alla fine avrei scritto così tanto della città. Ho affrontato percorsi tortuosi, letterariamente e metaforicamente, e alla fine mi sono di nuovo immerso nella vita della città, che si è rivelata una grandiosa relazione di amore-odio, da cui è emerso molto materiale. (…) Quando decido di scrivere di New York in un certo modo il lavoro diventa vivo, reale. È un pattern compulsivo, a pensarci bene. (…) Per esempio, "La fortezza della solitudine" l'ho scritto in larga parte mentre ero a Toronto. C'è qualcosa che mi spinge ad allontanarmi da New York per poi scrivere del mio ritorno da lontano.<br> (Jonathan Lethem, <a href="http://www.salon.com/2013/09/06/jonathan_lethem_my_work_is_taken_so_seriously_maybe_excessively_seriously/"">My work is taken so seriously, maybe excessively seriously</a>)

<div class="article_full_width">
  <img src="/images/post/lethem.jpg">
</div>

Anche il protagonista della “Fortezza della solitudine”, Dylan Ebdus, alter ego di Lethem, lascia Brooklyn alla fine dell’adolescenza e ci tornerà solo molti anni più tardi per constatare definitivamente (e tristemente?) come il quartiere sia diventato, nel libro come nella realtà, uno dei simboli della <em>gentrification</em>.

<div class="article__ebook_box">
  <div class="article__ebook_box__book">
    <a href="http://www.bookrepublic.it/books/authors/Jonathan%20Lethem/">
      <img src="/images/book/9788865761854.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/books/authors/Jonathan%20Lethem/">
      <h2>La fortezza della solitudine</h2>
    </a>
    <p>di Jonathan Lethem</p>
    <p>in sconto a soli 4.99&euro;</p>
  </div>
</div>

In questi giorni Lethem è in Italia a presentare il nuovo libro. Ecco qualche traccia: 

<ul>
<li><a href="http://www.festivaldelleletterature.it/sette-stazioni-del-testimone-trasferito/">Sette stazioni del Testimone Trasferito</a>, inedito presentato al Festival della Letteratura di Roma</li>

<li><a href="http://www.minimaetmoralia.it/wp/discorsi-sul-metodo-4-jonathan-lethem/">Discorsi sul metodo: Jonathan Lethem</a> di Vanni Santoni</li>

<li><a href="http://www.minimaetmoralia.it/wp/i-giardini-dei-dissidenti-jonathan-lethem/">La storia secondo Jonathan Lethem</a> di Gianluca Didino</li>
</ul>

Se sei anche tu del #TeamLethem, vota!

<iframe seamless="seamless" style="border: none; overflow: hidden;" height="450" width="100%" scrolling="no" src="http://assets-polarb-com.a.ssl.fastly.net/api/v4/publishers/filodaria/embedded_polls/iframe?poll_id=185464"></iframe>

Dedicheremo una serata agli autori più votati il 3 luglio da Open a Milano. Vieni anche tu, <a href="http://live.bookrepublic.it">acquista il biglietto!</a>
