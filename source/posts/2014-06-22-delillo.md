---
title: 'Il grande romanzo americano? Tutta spazzatura'
date: 2014-06-22
tags: 'Grande romanzo americano'
author: 'Daria Bernardoni'
excerpt: 'Il futuro appartiene alle folle. (Don DeLillo)'
page_cover_image: '/images/post/delillo.jpg'
---
L'assassinio di Kennedy, la fine della Guerra Fredda, la bolla della cyberfinanza e l'11 settembre: tutta la storia americana dagli anni Cinquanta ad oggi si ritrova dentro l'opera di DeLillo. 

In un sondaggio del 2005 pubblicato sul <em><a href="http://www.nytimes.com/ref/books/fiction-25-years.html">New York Times Book Review</a></em> una giuria di intelletuali ha decretato le migliori opere di narratava dei precedenti venticique anni: ben tre titoli sono romanzi di DeLillo (<em>Rumore bianco</em>, <em>Libra</em> e al secondo posto <em>Underworld</em>).

Insomma, DeLillo non ha certo bisogno di argomenti per giustificare la sua candidatura ad autore del Grande Romanzo Americano. Le ossessioni della cultura statunitense acquistano matericità nel realismo dei suoi romanzi, in cui l'intreccio tra la dimensione privata dell'individuo e quella pubblica della società si manifesta nell'uso della vera lingua <em>americana</em>:

> He speaks in your voice, American (Underworld, 1997)


<div class="article_full_width">
  <img src="/images/post/delillo.jpg">
</div>

Nella sterminata produzione di DeLillo <em>Underworld</em> ricopre di certo la funzione di spartiacque. A tutti gli effetti un romanzo post-moderno se consideriamo il livello metanarrativo che accentua la riflessione sulla costruzione culturale dei fatti storici, <em>Underworld</em> è un romanzo epico che costringe l'America a guardarsi allo specchio dagli anni Cinquanta agli anni Novanta, a ridosso della pubblicazione del libro. Il denominatore comune? La spazzatura. Montagne di spazzatura trasudano dal suolo americano, il rifiuto - figlio delle logiche produttive tardo capitalistiche - diventa un vero e proprio fenomeno socio-culturale.

<div class="article__ebook_box">
  <div class="article__ebook_box__book">
    <a href="http://www.bookrepublic.it/book/9788858406250-underworld-versione-italiana/">
      <img src="/images/book/9788858406250.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/book/9788858406250-underworld-versione-italiana/">
      <h2>Underworld</h2>
    </a>
    <p>di Don DeLillo</p>
    <p>a soli 6.99&euro;</p>
  </div>
</div>

Il <em>waste</em> consumistico delle discariche a cielo aperto del New Jersey e quello nucleare stipato nel sottosuolo di Nevada, New Mexico e Arizona; il <em>waste management</em>, ossia la gestione multinazionale dei rifiuti; i relitti umani che vivono nel degrado del Bronx newyorchese e nei <em>white spaces</em> radioattivi del Kazakistan; la morte stessa che viene proiettata nell’iperspazio virtuale delle fantascientifiche sepolture spaziali. Tutto è spazzatura. Ma dalla spazzatura, tramite il riciclo, può rinascere l'arte: 

> I rifiuti sono una cosa religiosa.


Se sei anche tu del #TeamDeLillo, vota!

<iframe seamless="seamless" style="border: none; overflow: hidden;" height="450" width="100%" scrolling="no" src="http://assets-polarb-com.a.ssl.fastly.net/api/v4/publishers/filodaria/embedded_polls/iframe?poll_id=185461"></iframe>

Faremo un brindisi all'autore più votato il 3 luglio da Open a Milano. Vieni anche tu, <a href="http://live.bookrepublic.it">acquista il biglietto!</a>



