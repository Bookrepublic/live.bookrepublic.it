---
title: 'Kurt Vonnegut'
date: 2014-06-17
tags: 'Grande romanzo americano'
author: 'Daria Bernardoni'
excerpt: 'Gli artisti sono utili alla società proprio perché sono così sensibili. Anzi, sono ipersensibili. Cadono stecchiti come i canarini nelle miniere di carbone sature di gas velenoso, molto prima che i tipi più robusti si rendano conto che la situazione sta diventano pericolosa. (Kurt Vonnegut)'
page_cover_image: '/images/post/vonnegut-cover.jpg'
---

Il capolavoro di Kurt Vonnegut, <em>Mattatoio n.5</em> (1969) [drammaticamente non presente in ebook, NdR], ha conquistato pubblico e critica per l'intesità con cui racconta la Seconda Guerra Mondiale. Ma la produzione di Vonnegut, grazie anche alla longevità dell'autore, è davvero vasta e variegata.

Il suo nome è spesso associato alla fantascienza e non solo a causa del suo esordio (il primo romanzo, <em>Distruggete le macchine</em> (1952), è di fatto un romanzo di genere).
Se scaviamo un po', infatti, è facile incontrare nelle sue opere un personaggio ricorrente, Kilgore Trout, uno squattrinato scrittore i cui racconti di fantascienza sono spesso riportati interamente attraverso sperimentazioni metanarrative. È soprattutto tramite questo alter-ego che Vonnegut coltiva la sua vena fantascientifica.

Proprio agli autori di fantascienza Vonnegut si rivolge quando scrive, in <em>Dio la benedica, signor Rosewater o Le perle ai porci</em> (1965):

> «Vi amo, figli di puttana. Voi siete i soli che leggo, ormai. Voi siete i soli che parlano dei cambiamenti veramente terribili che sono in corso, voi siete i soli abbastanza pazzi per capire che la vita è un viaggio spaziale, e neppure breve: un viaggio spaziale che durerà miliardi di anni. Voi siete i soli che hanno abbastanza fegato per interessarsi veramente del futuro, per notare veramente quello che ci fanno le macchine, quello che ci fanno le guerre, quello che ci fanno le città, quello che ci fanno le idee semplici e grandi, quello che cí fanno gli equivoci tremendi, gli errori, gli incidenti e le catastrofi. Voi siete i soli abbastanza stupidi per tormentarvi al pensiero del tempo e delle distanze senza limiti, dei misteri imperituri, del fatto che stiamo decidendo proprio in questa epoca se il viaggio spaziale del prossimo miliardo di anni o giù di lì sarà il Paradiso o l'Inferno.»

<div class="article_full_width">
  <img src="/images/post/vonnegut.jpg">
</div>

La sua passione per la fantascienza è dunque innegabile, ma si può forse descrivere meglio lo stile generale di Vonnegut paragonandolo a quello di Swift (ma anche di Voltaire e di Twain), per la vena satirica e la fantasia vivace, spesso al servizio della critica sociale, ma con una forte carica propositiva improntata, nonostante tutto, ai valori umanistici.

Basta leggere i racconti di <em>Ricordando l'apocalisse</em> per essere subito catapultati nel mondo dell'autore americano, al centro dei suoi temi ricorrenti: la natura umana, la guerra, la religione, la scienza, la pena di morte, Marx, il capitalismo, la fantascienza, il razzismo.

<div class="article__ebook_box">
  <div class="article__ebook_box__book">
    <a href="http://www.bookrepublic.it/book/9788807945311-ricordando-lapocalisse/">
      <img src="/images/book/9788807945311.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/book/9788807945311-ricordando-lapocalisse/">
      <h2>Ricordando l'Apocalisse</h2>
    </a>
    <p>di Kurt Vonnegut</p>
    <p>in sconto a 5.99&euro;</p>
  </div>
</div>

Se invece vogliamo un vero assaggio del suo umorismo nero, bisogna leggere le «interviste impossibili» di <em>Dio la benedica, dottor Kevorkian</em>.
Kurt Vonnegut, irresistibile «inviato speciale nell’aldilà», conduce ventuno interviste immaginarie con scrittori, scienziati, personaggi storici, ma anche con donne e uomini comuni che si sono resi protagonisti di piccoli straordinari atti di eroismo.
Tra questi, Mary Shelley:

> Oggi in Paradiso ho parlato con Mary Wollstonecraft Shelley, l’autrice, appunto prima di compiere vent’anni, del romanzo di fantascienza più lungimirante e più influente di ogni tempo: Frankenstein, o Il Prometeo moderno. (..) Le ho detto che oggi molte persone ignoranti credono che «Frankenstein» sia il nome del mostro, e non dello scienziato che lo ha creato.
«Non sono poi così ignoranti, dopotutto», ha detto lei. «Nella mia storia ci sono due mostri, non uno. E uno di essi, lo scienziato, si chiama proprio Frankenstein».
Qui Kurt Vonnegut da Huntsville, Texas, che vi saluta.

<div class="article__ebook_box">
  <div class="article__ebook_box__book">
    <a href="http://www.bookrepublic.it/book/9788875214463-dio-la-benedica-dottor-kevorkian/">
      <img src="/images/book/9788875214463.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/book/9788875214463-dio-la-benedica-dottor-kevorkian/">
      <h2>Dio la benedica, dottor Kevorkian</h2>
    </a>
    <p>di Kurt Vonnegut</p>
    <p>in sconto a 3.99&euro;</p>
  </div>
</div>

Se sei anche tu del <a href="https://twitter.com/hashtag/TeamVonnegut?src=hash">#teamVonnegut</a>, non dimenticarti di votare!

<iframe seamless="seamless" style="border: none; overflow: hidden;" height="450" width="100%" scrolling="no" src="http://assets-polarb-com.a.ssl.fastly.net/api/v4/publishers/filodaria/embedded_polls/iframe?poll_id=185460"></iframe>

Faremo un brindisi all'autore più votato il 3 luglio da Open a Milano. <a href="http://live.bookrepublic.it">Vieni anche tu!</a>
