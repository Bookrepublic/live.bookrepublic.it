---
title: 'Kurt Vonnegut'
date: 2014-06-17
tags: 'Grande romanzo americano'
author: 'Daria Bernardoni'
excerpt: 'Ho sempre avuto massima fiducia in ciò che scrivo, e gli altri sembrano avere la massima fiducia in ciò che scrivo quanto più mi esprimo da figlio di Indianapolis, che è quello che sono. (Kurt Vonnegut)'
page_cover_image: '/images/post/vonnegut-cover.jpg'
---
Il nome di Kurt Vonnegut è spesso associato alla fantascienza, anche se non è di certo facile individuare nella sua bibliografia titoli che aderiscano in modo preciso ai dettami del genere (ok, diciamolo, i grandi capolavori tradiscono sempre il presunto genere di riferimento).

Se scaviamo un po', però, è facile incontrare nelle sue opere un personaggio ricorrente: Kilgore Trout, squattrinato scrittore di racconti di fantascienza, talvolta riportati interamente come testi paralleli. È soprattutto tramite questo alter-ego che Vonnegut si lascia cadere nelle tentazioni più fantascientifiche. 
Non solo. Rivolgendosi agli autori di fantascienza, scrive in <em>Dio la benedica, signor Rosewater o Le perle ai porci</em> (1965):

> «Vi amo, figli di puttana. Voi siete i soli che leggo, ormai. Voi siete i soli che parlano dei cambiamenti veramente terribili che sono in corso, voi siete i soli abbastanza pazzi per capire che la vita è un viaggio spaziale, e neppure breve: un viaggio spaziale che durerà miliardi di anni. Voi siete i soli che hanno abbastanza fegato per interessarsi veramente del futuro, per notare veramente quello che ci fanno le macchine, quello che ci fanno le guerre, quello che ci fanno le città, quello che ci fanno le idee semplici e grandi, quello che cí fanno gli equivoci tremendi, gli errori, gli incidenti e le catastrofi. Voi siete i soli abbastanza stupidi per tormentarvi al pensiero del tempo e delle distanze senza limiti, dei misteri imperituri, del fatto che stiamo decidendo proprio in questa epoca se il viaggio spaziale del prossimo miliardo di anni o giù di lì sarà il Paradiso o l'Inferno.»

<div class="article_full_width">
  <img src="/images/post/vonnegut.jpg">
</div>

La sua passione per la fantascienza è dunque innegabile, ma si può forse descrivere meglio lo stile generale di Vonnegut paragonandolo a quello di Jonathan Swift, per la vena satirica e la fantasia vivace, spesso al servizio della critica sociale, ma con una forte carica propositiva improntata ai valori umanistici. 

Basta leggere i racconti di <em>Ricordando l'apocalisse</em> per essere subito catapultati nel mondo di Vonnegut, al centro dei suoi temi ricorrenti: guerra, religione, pena di morte, Marx, il capitalismo, la fantascienza, il razzismo. 

<div class="article__ebook_box">
  <div class="article__ebook_box__book">
    <a href="http://www.bookrepublic.it/book/9788807945311-ricordando-lapocalisse/">
      <img src="/images/book/9788807945311.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/book/9788807945311-ricordando-lapocalisse/">
      <h2>Ricordando l'Apocalisse</h2>
    </a>
    <p>di Kurt Vonnegut</p>
    <p>in sconto a 5.99&euro;</p>
  </div>
</div>

Se invece vogliamo un vero assaggio del suo umorismo nero, bisogna leggere le «interviste impossibili» di <em>Dio la benedica, dottor Kevorkian</em>. 
Kurt Vonnegut, irresistibile «inviato speciale nell’aldilà», conduce ventuno interviste immaginarie con scrittori, scienziati, personaggi storici, ma anche con donne e uomini comuni che si sono resi protagonisti di piccoli straordinari atti di eroismo. 
Tra questi, Mary Shelley:

> Oggi in Paradiso ho parlato con Mary Wollstonecraft Shelley, l’autrice, appunto prima di compiere vent’anni, del romanzo di fantascienza più lungimirante e più influente di ogni tempo: Frankenstein, o Il Prometeo moderno. (..) Le ho detto che oggi molte persone ignoranti credono che «Frankenstein» sia il nome del mostro, e non dello scienziato che lo ha creato.
«Non sono poi così ignoranti, dopotutto», ha detto lei. «Nella mia storia ci sono due mostri, non uno. E uno di essi, lo scienziato, si chiama proprio Frankenstein».
Qui Kurt Vonnegut da Huntsville, Texas, che vi saluta.

<div class="article__ebook_box">
  <div class="article__ebook_box__book">
    <a href="http://www.bookrepublic.it/book/9788875214463-dio-la-benedica-dottor-kevorkian/">
      <img src="/images/book/9788875214463.jpg">
    </a>
  </div>
  <div class="article__ebook_box__meta">
    <a href="http://www.bookrepublic.it/book/9788875214463-dio-la-benedica-dottor-kevorkian/">
      <h2>Dio la benedica, dottor Kevorkian</h2>
    </a>
    <p>di Kurt Vonnegut</p>
    <p>in sconto a 3.99&euro;</p>
  </div>
</div>

Se sei anche tu del <a href="https://twitter.com/hashtag/TeamVonnegut?src=hash">#teamVonnegut</a>, non dimenticarti di votare!

